Avropa Parlamentinin deputatları Ukrayna və Gürcüstanın işğal olunmuş bölgələrindəki vətəndaşlara Rusiya tərəfindən verilmiş pasportların və digər səyahət sənədlərinin tanınmaması qərarını dəstəkləyiblər.

APA Avropa Parlamentinin saytına istinadən xəbər verir ki, parlament Rusiya tərəfindən Ukraynanın işğal olunmuş regionlarında və Gürcüstanın separatçı ərazilərində viza verilməsi və ya xarici sərhədləri keçmək məqsədilə Rusiya tərəfindən verilmiş səyahət sənədlərinin tanınmaması haqqında sazişi təsdiqləyib. Qanunvericilik mətninin lehinə 531, əleyhinə 7 parlamentari səs verib. 34 parlamentari isə bitərəf olub.

Qətnaməyə əsasən, Komissiya Aİ ölkələri ilə məsləhətləşməli və Rusiya səyahət sənədlərinin, xüsusən də qəbul edilməyəcək pasportların siyahısını tərtib etməlidir.

Bununla yanaşı, Ukraynadakı münaqişə nəticəsində qaçqınlar humanitar səbəblərlə Aİ-yə daxil ola biləcəklər.
Gələn ilin yanvarında Macarıstan İsveç və Finlandiyanın NATO-ya üzvlük müraciətini təsdiqləyəcək.

APA "Bloomerg"ə istinadən xəbər verir ki, bu barədə Macarıstanın Baş naziri Viktor Orban Slovakiyada mətbuat brifinqində deyib.
Onun sözlərinə görə, Macarıstan parlamenti gələn ilin yanvarında keçiriləcək ilk sessiyasında İsveç və Finlandiyanın NATO-ya üzvlüyünə dair protokolları ratifikasiya edəcək.

"Macarıstan Skandinaviya ölkələrinin üzvlüyünü dəstəkləyir", Baş nazir Orban deyib.

Xatırladaq ki, Türkiyə və Macarıstan ratifikasiya prosesini tamamlamayan sonuncu NATO ölkələrdir. ildirilib ki, bu il ölkəyə miqrasiya edənlərin sayı "Brexit"dən əvvəl görülən səviyyələri üstələyib. Son məlumata görə, Britaniyaya daxil olan insanların sayı Britaniyanı tərk edənlərin sayından 504 000 nəfər çox olub.

Həm də 1991-ci ildən bəri ilk dəfədir ki, ölkəyə daxil olan Avropa İttifaqı vətəndaşlarının sayı ölkəni tərk edən Aİ vətəndaşlarının sayından az olub. Hesablamalar göstərir ki, 2022-ci ildə iyun ayına qədər ölkəyə gələn Aİ vətəndaşlarının sayı ölkədən gedənlərin sayından 51 min nəfər çoxdur.
Rumıniya Parlamenti Qolodomoru insanlığa qarşı cinayət kimi tanıyıb.

APA xəbər verir ki, bu barədə Ukrayna Ali Radasının sədri Ruslan Stefançuk "Twitter"də bildirib. "1932-1933-cü illərdə törədilən Qolodomorun insanlığa və Ukrayna xalqına qarşı cinayət kimi tanınması haqqında Bəyannamənin qəbul edilməsinə görə Rumıniya Parlamentinə minnətdaram. Tarixi ədalətin bərpası Ukrayna üçün vacibdir, çünki 90 il əvvəl totalitar rejim aclığı məqsədli şəkildə ukraynalılara qarşı silah kimi istifadə edib", Stefançuk deyib.
Azərbaycan, Türkiyə və Qazaxıstan torpaqlarından keçən Orta Dəhlizin inkişaf etdirilməsi və fəaliyyətə başlaması üçün “2022-2027 Yol Xəritəsi”nin imzalanması planlaşdırılır.

APA xəbər verir ki, bu barədə Türkiyə Xarici İşlər Nazirliyinin sabah Aktau şəhərində keçiriləcək Azərbaycan-Türkiyə-Qazaxıstan xarici işlər və nəqliyyat nazirlərinin üçtərəfli görüşünə dair yaydığı məlumatda bildirilib. Qeyd olunub ki, bu, ilk iclasda qəbul edilən Bakı Bəyannaməsinə uyğun olaraq imzalanacaq.